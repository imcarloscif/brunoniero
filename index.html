<html>
    <head>
        <title>le forme del cattivo</title>
        
        <meta charset="utf-8">        
        <meta name="viewport" content="width=device-width, initial-scale=1"> 
        
        <link href="css/cssreset.css" rel="stylesheet" type="text/css">
        <link href="css/style.css" rel="stylesheet" type="text/css">
        
        <link rel="preconnect" href="https://fonts.googleapis.com"> 
        <link rel="preconnect" href="https://fonts.gstatic.com" crossorigin> 
        <link href="https://fonts.googleapis.com/css2?family=EB+Garamond:ital,wght@0,400;0,700;1,400&family=Open+Sans:ital,wght@0,400;0,700;1,400&display=swap" rel="stylesheet">
        
    </head>
    <body>
        <div class="generale" id= "generale">
            <div class= "testa">
                <a href="#prima" class="link">Prima persona</a>
                <a href="#seconda" class="link">Introduttiva alla fruizione</a>
                <a href="#terza" class="link">Sul demoniaco</a>
                <a href="#quarta" class="link">Sul mostruoso</a>
                <a href="#quinta" class="link">Sul bestiale</a>
                <a href="#sesta" class="link">Sul mondo vedetale</a>
            </div>
            <div class="container_title">
                <h1 class="lfdc">LE FORME DEL CATTIVO</h1>
                
            </div>
            
            <div class= "testo">
                
                <a name="prima" class="title">Premessa in prima persona</a><br><br><br>
                <a class="cit" href="https://www.grimmstories.com/it/grimm_fiabe/pdf/hansel_e_grethel.pdf" target="_blank">Hänsel e Gretel, Fratelli Grimm, 1816, Germania.</a><br>
<p class="scritto"> Gli argomenti trattati, siano essi di cronaca oppure di derivazione letteraria, vengono affrontati in questo testo in quanto <em>componenti narrative</em>, con ciò non intendo giustificare e/o giudicare i fatti in sé ma piuttosto la loro narrazione e la conseguente impressione nella collettività. Voglio, quindi, proporre la ritrattazione del ruolo del cattivo, liquefare il <em>leitmotiv</em> che storicamente associa azioni giudicate moralmente ed eticamente sbagliate a termini che tendono ad allontanarle ed estraniarle dal mondeggiare, generando dei costrutti artificiosi al servizio degli stessi giudicanti. 
Che siano narrazioni fittizie dettate dalla creatività degli scrittori, oppure di cronaca, che, nella maggior parte dei casi, sono considerate come fatti realmente accaduti, il medium di fruizione è il medesimo e ciò che ne scaturisce è, in entrambi i casi, una nitida immagine nella mente del singolo e della collettività. 
Mi spiego in altri termini, più metaforici. Nelle prime due stesure della fiaba di Hansel e Gretel dei fratelli Grimm, non è la <em>matrigna cattiva</em>, bensì i genitori naturali che lasciano i due fratellini nel bosco perché non avevano di che mangiare, Questa storia, diretta più agli adulti che ai bambini, permette ai fruitori di tale racconto di allontanarsi dai due genitori terribili e di auto-giudicarsi migliori di essi. In questo senso la figura del cattivo, nella narrativa e, come scopriremo, anche nella cronaca, ha l’obbiettivo di farci sentire migliori del giudicato, ponendoci in un piedistallo di illusoria innocenza. Un tale processo è riconosciuto come un vero e proprio sistema difensivo psichico che garantisce agli individui una pacifica elaborazione del racconto, più si allontana la figura del cattivo da una certa qualità umana e si dirige verso terminologie che vanno oltre-l’umano, più è semplice e pacifica tale elaborazione. In questo senso, la mediazione letteraria e/o giornalistica assume il ruolo di mistificatrice, aggiunge degli <em>strati difensivi</em>, affinché una certa narrazione possa essere assorbita dai fruitori. L’esempio della storia di Hansel e Gretel è particolarmente esemplificativo anche perché <a class= "cit" href="https://www.linkiesta.it/2019/07/hansel-gretel-germania-burla/" target="_blank">Georg Ossegg</a>, studioso e docente in Baviera, riuscì a ricollocarla storicamente in fatti documentati e realmente accaduti. Nel testo <em>La strega e il panpepato</em> di Hans Traxler si presenta agli occhi dei lettori una storia diametralmente opposta, Hans e Greta erano realmente due fratelli che, però, concorrevano con Katharina, pasticceria di grande fama grazie al suo panpepato, nella vendita di dolciumi tra i banchi del mercato locale. Dopo una serie di avances che Hans fa a Katharina per prenderla in sposa e, probabilmente, prendere con essa la sua ricetta, Hans ricorre alla diffamazione giudiziaria denunciandola come strega. Dal processo, la pasticciera ne esce innocente e si rifugia in una radura nel bosco per evitare che gli occhi indiscreti dei due fratelli si posassero sulla ricetta del suo panpepato. Ma Hans, affatto scoraggiato, decise assieme alla sorella di intrufolarsi a casa di Katharina per estorcerle tale segreto, al rifiuto di quest’ultima, i due fratelli, decisero di ucciderla e bruciare, nel forno per il panpepato, il suo corpo. Hans e Greta non trovarono nella casa la ricetta ma non rimasero nemmeno impuniti, infatti vennero processati per omicidio e tentato furto. Questa narrazione, documentata interamente negli atti dei due processi (quello per stregoneria a Katharina e quello per l’omicidio dei due fratelli) ritrae un racconto diametralmente opposto a quello della storia dei Grimm, i due fratelli sono i predatori di una pasticciera e non le prede di una strega cattiva. Che si dia valore ai documenti trovati da Ossegg o alla trasposizione della leggenda dei Grimm, non è tanto importante quale dei due racconti sia reale bensì come le due storie permettano la ritrattazione della forma del cattivo da due prospettive, due protagonismi, differenti. 
Gli esempi che includo in questa tesi, appartengono tutti alla cultura pop globalizzata. Non è mio interesse emancipare gli atti che vi sono esposti, quanto tentare di dissipare quei veli di mediazione che ci allontanano dalla rete di connessioni fenomeniche. Avvalendomi, a tale scopo, della pratica del prospettivismo e del paradosso, proverò a ribaltare i piani narrativi tradizionali per svelare l’illusione di centralità ordinaria autoproclamata dal sistema di pensiero occidentale.
Utilizzo il termine <em>forma del cattivo</em> per l’aspetto semiotico a cui essa rimanda. Basandomi sull’aspetto del linguaggio, che è semantico, e riferendomi spesso ai testi di Pierce, Kohn e Haraway, è indispensabile considerare la vita e i fatti stessi come segni e quindi parte di un processo semiotico. La restituzione che il racconto fa del cattivo, dunque, non è altro che una forma che si delinea nella narrazione e quindi analizzabile attraverso l’uso della semiotica. </p>
                </div>
                
                <div class="pic">
                    <center>
                    <img class="jpg" src="img/Lizzie-Fitch-Ryan-Trecartin_bn.jpg"></center>
                    <p class="descrizione">Wether line - Lizzie Fitch e Ryan Trecartin - 2019 - Fondazione Prada - Milano. </p>
                </div>
                
                
                
                
                <div class= "testo">
                <a name="seconda" class="title">Premessa introduttiva alla fruizione</a><br><br><br>
                    <p class="intro"><em>Senza dubbio si potrebbe ancora obbiettare che, di conseguenza, il diavolo non può mostrare all’uomo qualcosa di nuovo secondo una visione immaginativa. Bisogna dire che “qualcosa di nuovo” si può intendere in due modi: nel senso di totalmente nuovo di per sé e nei princìpi. In questo senso il diavolo non può mostrare all’uomo qualcosa di nuovo, secondo la visione immaginaria, infatti non può fare in modo che un cieco nato immagini colori e che un sordo dalla nascita immagini i suoni. Ma una cosa si può dire nuovo in un altro senso secondo la specie del tutto: per esempio si può dire nuovo nell’immaginazione il fatto che qualcuno immagini montagne d’oro che non ha mai visto; ma siccome ha visto l’oro e le montagne, con moto naturale può immaginare il fantasma di un monte d’oro. E in questo modo il diavolo può offrire all’immaginazione qualcosa di nuovo.</em></p>
                <a class="cit" href="https://www.academia.edu/8251586/Il_martello_delle_streghe_MALLEUS_MALEFICARUM" target="_blank">Henrich Kramer e Jacob Sprenger, Malleus Maleficarum, 1487, Colonia.</a>
<p class="scritto"> Il martello delle streghe, <em>Malleus Maleficarum</em>, è una raccolta organizzata di credenze e di nozioni filosofiche pregresse sul fenomeno della stregoneria, una vera e propria guida per l’identificazione della forma del cattivo che diede vita alla caccia alle streghe, un fenomeno che causò oltre  50.000 vittime.Il presente testo è costituito da un’insieme di premesse che propongono un sistema alternativo all’interpretazione d’uso comune delle dinamiche narrative che coinvolgono la figura del cattivo. Questa scelta è dovuta all’estrema apertura che il concetto di premessa comporta a favore di un ragionamento non conclusivo ricco più di domande che di affermazioni. I termini che vengono analizzati fanno parte, nell’immaginario collettivo, della sfera negativa, opposta all’uomo che coincide con ciò che ad egli è inspiegabile ed ignoto. Partendo dalla derivazione del termine “cattivo”, il testo si articola in tre definizioni-qualità che spesso vengono attribuite ad esso; il primo sul demoniaco, indaga la qualità ultraterrena che la forma del cattivo può acquisire all’interno di una narrazione e in quali tipologie di quest’ultima viene utilizzata. Partendo dalla definizione che E. Thacker fa di demoniaco vengono proposti degli esempi che permettono di mettere a nudo le contraddizioni intrinseche che il termine stesso può avere, affibbiato alla forma del cattivo. La seconda premessa, sul mostruoso, trova il terreno fertile per l’indagine su una qualità più vicina all’umano ma identificata come distorta, come Altro. Muovendosi all’interno dell’ambito antropologico e aiutandosi con i concetti estrapolati dal testo L’espulsione dell’Altro del filosofo Byung-Chul Han, cadranno le illusioni e le speculazioni immaginative che si attribuiscono all’Altro e si vedranno emergere, grazie anche ai testi di Donna Haraway, i modus operandi che generano la forma del cattivo nell’Altro come necessità intrinseche ad ogni forma sociale. Attribuendo al mostruoso l’aspetto tentacolare, una connessione emblematica tra fenomeni, si considererà questo attributo da prima celato dal buio e poi manifesto. Sul bestiale, terzo termine che verrà preso in considerazione, cederanno anche le strutture più fisiche e vicine della forma del cattivo. Considerando il mondo animale, virale e batteriologico si adotteranno i metodi di antropologia-oltre-l’umano introdotta da Eduardo Kohn e l’humusità di Donna Haraway per scardinare l’antropocentrismo intrinseco nel giudizio della figura del cattivo. L’imprevedibilità, l’incontrollabilità e la faticosa relazionalità con il mondo della “natura” daranno la possibilità di ridefinire la forma del cattivo spogliata della sua mediazione narrativa. Ridotta questa forma ai minimi termini, si procederà con una successiva premessa che garantisca una più ampia lettura della narrazione attraverso l’analisi del mondo vegetale, le sue forme illustreranno un differente metodo di lettura delle cose e dei fenomeni che coinvolga tutti i sé dell’ecologia introdotta e presentata nelle premesse precedenti.
L’intero testo è intriso con il concetto di paura, intesa come origine e prima agenzia della forma del cattivo. Si allineeranno ad essa esempi di fenomeni reali applicabili alle scienze comportamentali e ci si avvarrà dei testi letterari di Howard Philip Lovecraft per evidenziare come tale caratteristica suggestioni la mente umana.
La bibliografia è costituita da ipertesti, link che permettono una navigazione attraverso le fonti in maniera del tutto orizzontale e che accrescono l’aspetto rizomatoso dell’argomento stesso. Queste connessioni, indicate dall’underline, non sono presenti solamente nelle citazioni ma passano per ogni termine che possa aprire ad un discorso altro: sono quindi presenti testi, tesi, ma anche canzoni, progetti artistici e contenuti della cultura pop. La rete che si costituisce attraverso l’allineamento dei differenti contenuti appartiene a quell’idea di orizzontalità e omogeneità delle fonti tipica del pensiero benjaminiano* e delle ricerche filosofiche di <a href= "https://imcarloscif.github.io/micorriza.html/032.html" target="_blank" class= "cit">Deleuze e Guattari</a>. Per questi ultimi il concatenamento è questa crescita di dimensioni in una molteplicità che cambia necessariamente natura man mano che aumenta le sue connessioni. Si tratta di linee che continuano a rinviare le une alle altre. Per questo non può mai darsi dualismo o dicotomia, anche sotto la forma rudimentale del buono e del cattivo. Il buono e il cattivo non possono essere che il prodotto di una selezione attiva e temporanea, da riattivare continuamente. 
Walter Benjamin applica questo sistema rizomatoso ad una composizione letteraria, i Passagenwerk, l’opera “incompiuta” che tenta di dare una prospettiva altra alla <a href= "https://imcarloscif.github.io/micorriza.html/001.html" class="cit" target="_blank">Parigi, capitale del XIX secolo</a>.<br> <a href= "https://imcarloscif.github.io/micorriza.html/053.html" class="cit" target="_blank">È un libro fatto di rifiuti e detriti, che scrive la storia prestando attenzione ai margini e alle periferie piuttosto che al centro: frammenti di articoli di giornale, passaggi misteriosi di storie dimenticate, sensazioni effimere, condizioni meteo, pamphlet politici, pubblicità, battute letterarie, versi randagi, resoconti di sogni, descrizioni di architettura, teorie arcane sulla conoscenza e centinaia di altri argomenti insoliti. […] Per tanti versi, il modo in cui leggiamo I «passages» di Parigi parla del modo in cui abbiamo imparato a usare il Web: viaggiando da un luogo all'altro dell'ipertesto, navigando attraverso la sua immensità; non c’è alcun tentativo di fondere i frammenti in un unicum</a>.
In tal modo la formalizzazione di questo gruppo di premesse è il network, capace di rimarcare ulteriormente l’aspetto di interconnessione, di orizzontalità e di fenomeno causa-conseguenza che è presente nell’intero testo. <a href= "https://imcarloscif.github.io/micorriza.html/053.html" class="cit" target="_blank">Il Web può essere visto come un aggregato simile a una costellazione. Poniamo il caso che stiate leggendo un giornale online. Quando si carica, la pagina va a prendere le informazioni da una miriade di server nel Web per formare la costellazione di quella pagina: ad server, server di immagini, feed RSS, database, fogli di stile, modelli e così via. Quella pagina Web, in forma di costellazione, è ciò che Benjamin chiama «immagine dialettica», un luogo in cui il passato e il presente si fondono momentaneamente per creare un'immagine (in questo caso quella della pagina Web). Benjamin afferma anche che «il luogo in cui si incontra [l'immagine dialettica] è il linguaggio»</a>.
La possibilità di spostarsi da un contenuto ad un altro è indispensabile, non solo per avvalorare il pensiero tentacolare*, ma soprattutto per dare la possibilità al fruitore di costituirsi il proprio racconto, implementando la ricerca con ipertesti  esterni alle premesse stesse: la possibilità di aprire a discussioni e riflessioni altre (vedi anche le immagini alla fine di ogni premessa).
Allo spazio chiaro e solido delle citazioni, indicate in corsivo e underline, dei differenti autori, si intrecciano profondi buchi di speculazione immaginativa, in quanto l’argomento trattato appartiene esso stesso ad una di queste zone d’ombra.</p>
                </div>
                <div class="pic">
                    <center><img class="jpg" src="img/nbk_Steyerl_NeuerBerlinerKunstverein_ThisistheFuture.jpg"></center>
                    <p class="descrizione">This is the future - Hito Steyerl - 2019 - la Biennale - Venezia </p>
                </div>
                
                
                  <div class= "testo">
                <a name="terza" class="title">Premessa sul demoniaco</a><br><br><br>
                    <p class="intro"><em>[…] ho riconosciuto lo scrivere come un’operazione magica, operazioni simili sono intese a produrre risultati specifici, questo ci porta ad indagare circa gli scopi dello scrivere.
                    […]
                    Il giornalismo è più vicino alle origini magiche della scrittura di quanto lo sia molta narrativa.
                    […] gente come Hearst e Henry Luce […] vedeva il giornalismo un operazione magica intesa a causare determinati effetti. È la tecnologia della magia; nel caso di quotidiani e riviste, per lo più magia nera.</em></p>
                <a class="cit" href="https://imcarloscif.github.io/micorriza.html/058.html" target="_blank">William Burroughs, La scrittura creativa, 1981, Milano.</a>
                     
<p class="scritto"> <a href="https://www.treccani.it/vocabolario/cattivo/" class="cit" target="_blank">cattivo agg. [lat. captīvus «prigioniero», der. di capĕre «prendere»; il sign. odierno ha avuto origine dalla locuz. del lat. crist. captivus diabŏli «prigioniero del diavolo»].</a> È indispensabile riferirsi al termine cattivo, data la derivazione del termine stesso, dandogli un accezione diabolica, demoniaca. Per demone, Eugene Thacker, intende <a href="https://imcarloscif.github.io/micorriza.html/057.html" class="cit" target="_blank">un portatore di qualche tipo di agenzia non-umana, malefica che agisce in opposizione all’umano</a> quindi una qualche forza ultraterrena. Nell’applicazione pratica e organica di questa forma, esso incarna i confini dell’umana comprensione del mondo*, i volti celati di un’<a href="https://imcarloscif.github.io/micorriza.html/083.html" class="cit" target="_blank">agenzia</a> avversa che si scatena terribilmente in forme che non hanno giustificazioni fisiche e materiali e sembrano provenire dal totale assoggettamento di qualcosa ad una forza demoniaca. Essa si fa attribuire differenti forme di manifestazione, un calderone di mescolanze irrazionali e suggestive non-umane, con la quale viene identificato il demoniaco che Thacker sintetizza raggruppandole attorno a due concetti differenti di percezione dell’agentività: la forma centralizzata a diffusione e la forma immanente. 
La prima forma si distingue nei tratti di una personificazione, o meglio, di una incarnazione umana circondata dalle sue stesse ombre di agenzia, un carattere blasfemo dai tratti faustiani* che conduce irrimediabilmente all’immaginario che si è stratificato attorno al grigio ed impalpabile fenomeno del satanismo. Nelle sue infinite sfumature*, quest’ultimo, sembra possedere un certo appeal nella narrazione di fenomeni sacrileghi: un gesto di avversione, dai contorni misteriosi, nei confronti delle autorità spirituali è immediatamente letto e proposto come un atto satanico.
1992, la chiesa luterana Stavkirke di Fantoft a Bergen è data alle fiamme, poi altre decine di chiese hanno la stessa fine. Le testate giornalistiche inneggiano al satanismo e chiedono un demone*, Varg Vikernes, musicista norvegese fondatore ed unico membro della band Black Metal <a href="https://burzum.org/eng/library/ahf/forunderlige_strofer_fra_mytologien.shtml" class="cit" target="_blank">Burzum</a>; personaggio perfetto per la parte. Da tempo, infatti, il fenomeno Black Metal ha assunto in Norvegia i connotati di una setta satanica, anche se nessuno ne ha mai confermato l’esistenza, dalla reputazione poliforme, centralizzata attorno al negozio di dischi Helvete a Oslo, fondato da Euronymous - figura dal forte carisma - e attorno a cui Varg orbita. <a href="https://imcarloscif.github.io/micorriza.html/030.html" class= "cit" target="_blank">L’aria</a> che circola dentro la cantina di Helvete è intrisa di parole suggestive che radificano* tra gli antichi culti pre-cristiani, mistici universi fantasy e rituali a Mefisto che si plasmano a vicenda intercambiandosi, <a href="file:///Users/admin/Documents/GitHub/micorriza.html/049.html" class="cit" target="_blank">compostandosi</a>. Il nome stesso della presunta setta, Inner Circle richiama al più tradizionale cerchio magico tanto legato al mito del Doktor Faust quanto alle più generali pratiche di incantesimo; non di meno “Count Grishnackh”*, pseudonimo di Varg durante il periodo da piromane di chiese, appartiene ad un orco delle legioni di Sauron nell’<a href="https://www.jrrtolkien.it/jrr-tolkien/" class="cit" target="_blank">universo tolkieniano</a>.    
La forma del cattivo si manifesta semanticamente nella crescente ombra attorno allo scantinato del locale dove, si racconta, venivano svolti riti occulti; un vortice di malefica perfidia che ha il suo culmine nell’assassino dello stesso Euronymous da parte di Varg. La fantasia narrativa si scatena e Varg (“lupo” in norvegese) interpreta eccellentemente la sua parte, il sorriso, che ha durante la sentenza che lo condanna a ventun anni di carcere (pena massima nel sistema giuridico norvegese), ha l’aspetto del demone. Ma questo demone, centralizzato nella persona di Varg, che diffonde attorno a sé la sua aura di influenza maligna, può essere una reale spiegazione ai fenomeni succeduti in quegli anni? Una forza malefica ultraterrena che guida la mano di Varg in atti sempre più cruenti è manifesta oppure è mistificata? Come si ripercuotono le macchie di paura nel tessuto sociale norvegese sull’esito di questi avvenimenti?
Quando, nella narrazione, i tratti umani di Varg svaniscono dietro alla terribile maschera del demone, accade che il ritratto sociale del musicista compie un processo di estraniazione, agli occhi della gente, Varg e la sua agenzia, si inabissano in antri oscuri, spazi speculativi. È, il così detto, processo di demonizzazione, in altre parole si mette in moto il grande sistema difensivo del singolo e del collettivo che, nell’individuazione di un fenomeno tanto inspiegabile quanto malefico, che promuove un allontanamento dal reale del fenomeno stesso di modo che, mistificato, possa essere facilmente ri-accolto come leggenda popolare/metropolitana. Le origini di tale difesa le si trova spesso nell’ambiguità di due sentimenti alquanto dissonanti: una crescente paura senza nome, segnata dall’inconcepibile atto malefico, e la naturale <a href="https://www.google.com/url?sa=t&rct=j&q=&esrc=s&source=web&cd=&ved=2ahUKEwjUps_bvPD1AhXLlqQKHYRkBng4ChAWegQIHxAB&url=https%3A%2F%2Fboa.unimib.it%2Fretrieve%2Fhandle%2F10281%2F69327%2F103000%2FPhD_unimib_071512.pdf&usg=AOvVaw2jgfEQWypJrn5bhJ8SX1tG" class="cit" target="_blank">fascinazione</a> dettata dai temi del grottesco e del macabro. Ecco che la figura del cattivo identificata nel demoniaco appare ora come un processo (o un progetto) di sovrastrutture insite al comportamento umano che generano il demone stesso al fine di allontanarlo dal quotidiano reale. La manifestazione del fenomeno in questione è vissuta come se l’antagonismo fosse esteriore, e come se la mediazione (il demoniaco) provenisse dall’esterno (dal sovrumano o, per meglio dire subumano).
È possibile, però, affrontare il precedente racconto da una prospettiva alquanto differente offerta dalle carte del processo fatto a Varg per l’assassinio di Euronymous e per l’incendio di tre chiese. Non essendo sotto la Santa Inquisizione, gli atti giudiziari sono, per definizione, spogli da suggestioni ed elementi speculativi e propongono una lettura che si muove tra gli avvenimenti stessi e gli indizi ad essi legati. Da questo modus operandi la narrazione ne esce completamente stravolta, appare chiaro che il gruppo di frequentatori dell’Helvete provenisse principalmente da uno strato sociale più che borghese e che il loro fanatismo per il satanico si limitasse all’ambito musicale, non di certo a riti sotterranei legati a qualche culto. Inoltre, dalle indagini, compare il nominativo True Norwegian Black Metal che unificava, sotto una bandiera antisemita - razziale - xenofoba - omofoba - nazionalsocialista - misogina, il movimento Black Metal norvegese strutturando un profilo tutt’altro che legato a forme di spiritualismo alternativo ma piuttosto a forme di un estremismo dall’intento violento. Nei documenti del processo non c’è traccia di nessun tipo di ombra demoniaca, la narrazione non lascia spazio a infiltrazioni di mistificazione, il giudizio non prende in alcun modo in considerazione forze ultraterrene che muovono i fili degli eventi. 
Dunque il medesimo racconto può assumere due forme visibilmente differenti di narrazione? O,  addirittura, può trovare un punto di mescolanza tra esse? Nell’immagine che può scaturire, si scorgono i lineamenti del demoniaco o piuttosto scure zone d’ombra che aleggiano davanti alla figura di un uomo? Il demone opera come metafora dell’umano: sia nel senso della capacità umana di comprendere sé stesso, sia come relazione tra un essere umano e un altro, o meglio, l’Altro intesa come forma di agenzia esterna più vasta comprendente tutte le creature viventi e non viventi.
La forma immanente ha un carattere più indefinito ma si può approssimare più specificatamente a tre qualità che essa può assumere: la forza geologica, la forza climatologica, la forza collettiva generalizzata. 
Per quanto riguarda le prime due forze elencate, si può parlare di forze spaziali e temporali avverse alla vita umana scaturite da forze esterne ultraterrene, agenti patogeni, radiazioni atomiche, eruzioni vulcaniche che provengono dal sottosuolo infernale. Forze ambientali tanto inspiegabili quanto invisibili che agiscono sul territorio delineandone i tratti demoniaci, un vero e proprio fenomeno suggestivo che trae forza dalla sua stessa qualità di “assente”. 
Ne L’ombra venuta dal tempo, H. P. Lovecraft utilizza ampiamente questo tipo di forza demoniaca in una forma di progressiva immersione in essa, fonte di una crescente paura. Quando il delirante flusso di pensiero di Nathaniel, protagonista del romanzo, approda nei territori desertici dell’Australia, la sua paura cresce esponenzialmente a contatto con quelle lande desolate attaccate da venti demoniaci che terrorizzano le popolazioni indigene. Il deserto e le sue mutevoli <a href="https://www.imdb.com/title/tt0087182/" class="cit" target="_blank">dune</a> rappresentate da Lovecraft, imprimono la loro <a href="file:///Users/admin/Documents/GitHub/micorriza.html/059.html" class="cit" target="_blank">spaventazione</a> nel protagonista, nella totale mancanza di significato, nella sua assenza, che lascia spazio agli incubi più profondi pescati dal suo inconscio. Nel suo vagabondare in questa assenza, Nathaniel trova l’entrata alle costruzioni di un’era tanto antica da risultare inimmaginabile e da cui hanno origine i tremendi soffi gelidi e umidi che così frequentemente scuotono il deserto. Qui Lovecraft compie un passo successivo nell’elaborazione dell’assenza come ambiente demoniaco: attraverso un’<a href="https://imcarloscif.github.io/micorriza.html/060.html" class="cit" target="_blank">apertura</a>, il protagonista, entra in quei vasti saloni che tanto spesso avevano infestato i suoi incubi. Il viaggio nei bui e ciclopici spazi vuoti, di quello che sembrava essere un immenso palazzo arcaico, scatenano in Nathaniel un senso di orrore sempre crescente mano a mano che scende nei piani inferiori. L’accesso al mondo <a href="https://imcarloscif.github.io/micorriza.html/020.html" class="cit" target="_blank">abissale</a> che gli si presenta ad un certo punto, provoca in lui una follia tale da lasciare spazio solo agli istinti più profondi della sopravvivenza; nel momento in cui il totale silenzio viene interrotto dal <a href="https://youtu.be/9_XIiN3o4fE?t=8193" class="cit" target ="_blank">“clic” del contenitore delle verità che Nathaniel tanto cercava</a>, dall’abisso si infrange il principio di assenza ed un profondo sibilo atterrisce l’uomo. Lovecraft manifesta il demoniaco nel soffio umido e freddo che si leva dalle profondità che mano a mano si fa più forte e presente: una forza invisibile che diventa sempre più presente, portando con sé l’aura della malignità. Uscito dalle vaste sale si scatena nella semantica forma della tempesta di polvere che resta, per i viaggiatori nel deserto, la massima calamità malefica che può colpire gli sventurati. Ecco che i venti manifestano la forza climatologica e il deserto quella geologica del demoniaco, <a href="file:///Users/admin/Documents/GitHub/micorriza.html/061.html" class="cit" target="_blank">si tratta della forma […] più eclatante e assieme più vuota che la forma del cattivo può assumere</a>.  
La terza forza in gioco, la collettività generalizzata, deriva dalla figura mistica del gruppo di demoni come entità mobile e trasformabile. Nel saggio Tra le ceneri di questo pianeta, l’autore, individua, nel passaggio biblico del viaggio di Cristo a Garasa, la rappresentazione narrativa di tale forza.<br> 
<em>Giunsero all'altra riva del mare, nel paese dei Gerasèni. Sceso dalla barca, subito dai sepolcri gli venne incontro un uomo posseduto da uno spirito impuro. Costui aveva la sua dimora fra le tombe e nessuno riusciva a tenerlo legato, neanche con catene, perché più volte era stato legato con ceppi e catene, ma aveva spezzato le catene e spaccato i ceppi, e nessuno riusciva più a domarlo. Continuamente, notte e giorno, fra le tombe e sui monti, gridava e si percuoteva con pietre. Visto Gesù da lontano, accorse, gli si gettò ai piedi e, urlando a gran voce, disse: «Che vuoi da me, Gesù, Figlio del Dio altissimo? Ti scongiuro, in nome di Dio, non tormentarmi!». Gli diceva infatti: «Esci, spirito impuro, da quest'uomo!». E gli domandò: «Qual è il tuo nome?». «Il mio nome è Legione - gli rispose - perché siamo in molti». E lo scongiurava con insistenza perché non li cacciasse fuori dal paese. C'era là, sul monte, una numerosa mandria di porci al pascolo. E lo scongiurarono: «Mandaci da quei porci, perché entriamo in essi». Glielo permise. E gli spiriti impuri, dopo essere usciti, entrarono nei porci e la mandria si precipitò giù dalla rupe nel mare; erano circa duemila e affogarono nel mare. 
I loro mandriani allora fuggirono, portarono la notizia nella città e nelle campagne e la gente venne a vedere che cosa fosse accaduto. Giunsero da Gesù, videro l'indemoniato seduto, vestito e sano di mente, lui che era stato posseduto dalla Legione, ed ebbero paura. Quelli che avevano visto, spiegarono loro che cosa era accaduto all'indemoniato e il fatto dei porci. Ed essi si misero a pregarlo di andarsene dal loro territorio. </em><br>
<a href= "http://www.lachiesa.it/bibbia.php?ricerca=citazione&Cerca=Cerca&Versione_CEI2008=3&Versione_CEI74=1&Versione_TILC=2&VersettoOn=1&Citazione=Mc%205,1-20" class= "cit" target="_blank">Marco 5, 1 - 20</a><br>
In questo passo, è comprensibile come la Legione di demoni appaia sempre sotto le spoglie di qualcos’altro (prima nell’indemoniato e poi nella mandria di porci) tanto che la gente di Garana , una volta che il demoniaco “precipita in mare”, sposta l’individuazione della forma del cattivo in colui che ha agito per spostare tale demoniaco, Cristo, tanto da chiedergli di andarsene dalle loro terre. La necessità di identificare la forma del cattivo, per la gente di Garana, si muove a pari passo con il livello di incapacità di comprensione dei fenomeni che compongono tale racconto. 
1985, allo stadio di Heyles a Bruxelles la Legione riappare come l’orda di hooligan, tifosi ultras del Liverpool, che, dalla curva X e Y, assale il gruppo di tifosi juventini che stazionavano nella sezione Z, travolgendoli. <a href="https://www.goal.com/it/notizie/la-strage-dellheysel-juventus-liverpool-e-la-tragedia-in-cui/10optxrl7224p13ccjyww4exas" class="cit" target="_blank">39 morti e più di 600 feriti</a>. Ingiustificabile come un possedimento demoniaco, ci mostra, però, quale forma inconcepibile può assumere l’amplificazione e la fagocitazione della tifoseria calcistica nel fenomeno ultras. Il conflitto che avviene nel campo ha una tale portata di mediatica empatia che la forma dell'avversario sborda dai confini di gioco e si riversa nelle tribune come forma del cattivo, con conseguenze terribilmente violente. Anche in queste forze collettive, si evince come questa forma non assuma le connotazioni di una radice innata quanto più di uno sviluppo e concentrazione violenta assolutamente umana. Nel confronto semiotico tra gli stadi calcistici contemporanei e le arene di gioco della tradizione romana, si può tranquillamente rivelarne la comune spinta al conflitto, una particolare fascinazione per lo scontro. In questo senso il romanzo di Lovecraft e gli avvenimenti di Bruxelles sono entrambi indici di una qualche tendenza “perversa” all’orribile, un genere di sentimento inspiegabilmente insito nella mente umana. Perché Nathaniel si spinge tanto in profondo nella folle ricerca del raccapricciante? Che sentimento fa scaturire la Legione nei cuori di chi ha assistito alla sua corsa travolgente? Ciò che accomuna il satanismo, preso in considerazione nella forma centralizzata, e la violenza perpetuata dagli hooligan , nel processo di demonizzazione, è il tema della morte che colpisce diritto l’essere al mondo. La morte, ritratta come imperscrutabile fine, <a href="https://www.ivg.it/2019/03/perche-siamo-attratti-dallorribile/" class="cit" target="_blank">invita l’essere umano a guardarla, studiarla e osservarla</a> provando a scorgerne i tratti, ma invano. L’operazione di trasformazione da Sé, soggetto-creatura vivente, a oggetto, <a href="https://imcarloscif.github.io/micorriza.html/062.html" class="cit" target="_blank">carne morta</a>, desta il profondo istinto della ricerca e scoperta dell’imperscrutabile. 
Da queste osservazioni, la qualità demoniaca della forma del cattivo assume i connotati di una certa fascinazione ed attrazione per la forma stessa, una sorta di costante e necessario desiderio di scoperta dei bui interstizi della vita e della morte. <a href="https://imcarloscif.github.io/micorriza.html/063.html" class="cit" target="_blank">Nell’ecologia dei sé</a>, tanto più si è atterriti dalla morte quanto più si è attratti da essa. Il demoniaco si costituisce, quindi, come un moto attrattivo, un corteggiamento che la forma del cattivo instaura con il suo fruitore. 
</p>
            </div>    
                <div class="pic"><center>
                    <img class="jpg" src="img/FAUSTAnneImhofBN%20.png"></center>
                    <p class="descrizione" target="_blank">Faust - Anne Imhof - 2017 - la Biennale - Venezia. </p>
                </div>
                
                
                
                 <div class= "testo">
                 <a name="quarta" class="title">Premessa sul mostruoso</a><br><br><br>
                    <p class="intro"><em>«Penso che la cosa più misericordiosa al mondo sia l'incapacità della mente umana di mettere in relazione i suoi molti contenuti. Viviamo su una placida isola d'ignoranza in mezzo a neri mari d'infinito e non era previsto che ce ne spingessimo troppo lontano. Le scienze, che finora hanno proseguito ognuna per la sua strada, non ci hanno arrecato troppo danno: ma la ricomposizione del quadro d'insieme ci aprirà, un giorno, visioni così terrificanti della realtà e del posto che noi occupiamo in essa, che o impazziremo per la rivelazione o fuggiremo dalla luce mortale nella pace e nella sicurezza di una nuova età oscura.»</em></p>
                <a class="cit" href="https://www.youtube.com/watch?v=kJCbGKn_oWY" target="_blank">Il richiamo di Cthulhu, H. P. Lovecraft, 1928, USA.</a>
<p class="scritto"> Altro concetto che ruota a stretto contatto con la forma del cattivo è certamente il <em>mostro</em>. Esso appartiene ad un immaginario più terreno che vive a stretto contatto con la quotidianità umana. Secondo Donna Haraway il mostruoso, inteso come “di-mostrare”, è proposto come un sistema tentacolare che si manifesta negli spazi più intimi del singolo e del collettivo. È una forza che permea gli angoli bui del quotidiano, che l’autrice non figura unitaria e individuale, bensì come un terribile  sistema che concatena gesti, timori e speculazioni immaginative ma di cui non si riescono ad intercettarne le trame. 
1950, si avvia quel fenomeno denominato <a href="https://www.mostrodifirenze.com" class="cit" target="_blank">mostro di Firenze</a>, un intricato susseguirsi di otto duplici omicidi che ancora estende un’ombra sul presente. L’inafferrabile mostro, nel corso degli anni e delle indagini cambia spesso maschera, da prima assume quella di Stefano Mele, poi Pacciani, poi la pista sarda ed i “compagni di merende”; i volti, come tentacoli, del mostro sono molteplici ma occupano un ruolo sistemico unitario ed identificativo. Tra le peculiarità che saltano all’occhio durante le indagini giudiziarie c’è un particolare modus operandi dalle fattezze ritualistiche: il mostro colpisce sempre nelle notti di luna nuova, attaccando, con una Beretta calibro 22, unicamente coppie di giovani che si sono appartate tra le radure della campagna fiorentina procedendo poi a mutilarne il sesso femminile e scomparire nel buio, tra le colline. Per quanto le vicende giudiziarie abbiano avuto mirabolanti evoluzioni ed abbiano infine portato, nel 2000, alla condanna in via definitiva dei compagni di merende Mario Vanni e Giancarlo Lotti, il mostro non ha soltanto scosso la comunità ma, col suo dispiegamento tentacolare, è addirittura penetrato nelle abitudini comuni delle persone. In particolare dal 1981, quando gli omicidi prendono una piega seriale e un ritmo decisamente frequente, l’aria che si respira a Firenze durante le notti di luna nuova è di puro terrore e le giovani coppie, che un tempo - per sfuggire dallo sguardo genitoriale - si imboscavano nelle radure della campagna, ora sono invitati dagli stessi parenti a restare a casa. Col susseguirsi degli eventi si è reso sempre più indispensabile pensare al caso non come individuo ma come insieme di persone di cui non si riescono ad intravedere gli intenti più profondi. Attraverso la cronaca, la figura sistemica del mostro colpisce il Singolo e la Collettività in quei punti sensibili che ne scuotono la libertà quotidiana, l’omicida, quindi, non incute paura in quanto tale, o per lo meno non incute tanta paura quanta ne incuta il sistema stesso che costituisce il mostro. La probabilità di un’ecologia di uomini che ruota attorno a tale figura permette la possibilità che tutt’ora esso si possa ripresentare, in quanto non identificato in una persona, bensì per il metodo con cui si manifesta: Luna Nuova, campagna fiorentina, giovane coppia, Beretta calibro 22, asportazione. Nella ricchezza di documenti che sono stati raccolti nel corso delle investigazioni vi sono non pochi spazi bui che gettano ombre di speculazione immaginativa che coinvolgono tutta la Collettività, più il meccanismo del mostruoso è ben celato, più diviene fonte di frenetiche e raccapriccianti fantasie. 
Trasposto nella letteratura, nel suo senso peggiore, il mostruoso è delineato dall’immagine di Cthulhu,<a href="https://imcarloscif.github.io/micorriza.html/068.html"class="cit" target="_blank"> derivante dalla lingua dei Goshute dello Utah, indica la denominazione degli abitanti delle profondità, le entità abissali ed elementali dette ctonie, creature della terra al contempo antichi e appena nati che sguazzano nell’humus multispecie</a>. 
Il segno di Cthulhu è ben segnato dall’omonimo ciclo di romanzi di H. P. Lovecraft, un tentativo da parte dell’autore di figurarne la terribile forma, una paura senza tempo che coinvolge un intricato diramarsi ed intrecciarsi di racconti . Dal racconto breve Dagon ai sottili e raccapriccianti riferimenti ne La maschera di Innsmouth, l’autore specula sui suoi stessi incubi, famosa fonte delle sue più importanti opere e crea un immaginario tanto vasto da ricoprire i fenomeni dell’intero globo terrestre. Il culto di questo essere antico, come di altre creature ctonie, è documentato attraverso il terribile <a href="http://www.arcadia93.org/necronomicon.pdf" class="cit" target="_blank">pseudobiblium Necronomicon</a> che Lovecraft attribuisce all’arabo pazzo Abdul Alhazred, questo testo-dentro-al-testo assomiglia alla strategia narrativa che, vent’anni dopo J.R.R. Tolkien utilizza nella stesura del suo capolavoro, Il Signore degli Anelli. Il professor T. A. Shippey, esperto degli studi tolkeniani, sostiene che<a href="https://imcarloscif.github.io/micorriza.html/066.html"class="cit" target="_blank"> la qualità che [Il Signore degli Anelli] possiede in abbondanza è la beowlfiana “impressione di profondità” creata, proprio come nell’epica antica, da canti e digressioni[…]</a>, aprire varchi di narrazione attraverso storie-nelle-storie, che creano un terreno fertile alla speculazione immaginativa. Che trova una sua interpretazione nelle lettere dello stesso Tolkien il quale afferma che <a href="https://imcarloscif.github.io/micorriza.html/066.html"class="cit" target="_blank">parte dell’ attrattiva de Il S. degli A. sia dovuta agli scorci di un’ampia storia sullo sfondo […] raggiungere questi luoghi significa distruggere la magia[…]</a>. Questa impressione di profondità è un leitmotiv nel Ciclo di Chtulhu non solo nella strategia del testo-nel-testo del Necronomicon ma con la semantica stessa dell’<a href="https://imcarloscif.github.io/micorriza.html/020.html" class="cit" target="_blank">Abisso</a>, forma frequentemente utilizzata da Lovecraft per rievocare dalle profondità abissali il massimo sacerdote Chtulhu. Un baratro nero imperscrutabile da cui la più pericolosa immaginazione fa uscire il peggiore incubo, il mostro tentacolare celato dal buio del <a href="https://it.wikipedia.org/wiki/The_Hole_(film_2001)" class="cit" target="_blank">buco</a>.</p>
                     
                     <h3 class="title">Lo spazio del buio e l’ombra del tempo</h3>
                     <p class="intro"><em>"In realtà, sto pensando a qualcos'altro. È soltanto il panorama esterno a trasformarsi? Quanto spesso, negli ultimi tempi, la maggior parte di noi ha avuto una sensazione di déjà-vu, di aver già visto tutto questo, addirittura di ricordare fin troppo bene queste paludi e queste lagune? Per quanto selettiva possa essere la parte cosciente della mente umana, la maggior parte dei nostri ricordi biologici è legata a eventi spiacevoli, echi lontani di pericoli e di terrori. Nulla dura più a lungo della paura. Ovunque, in natura, si può riscontrare la presenza inconfutabile di meccanismi comportamentali innati risalenti a milioni e milioni di anni fa, riflessi che sono rimasti recessivi per migliaia di generazioni ma che hanno mantenuto inalterata la loro forza. L'esempio più classico è la paura atavica del topo di campagna per la silhouette del falco: persino una sagoma di carta fatta passare di fronte alla gabbia provoca nell'animale una frenetica corsa in cerca di riparo. E come spiegare, altrimenti, la repulsione universalmente diffusa eppure dei tutto ingiustificata nei confronti dei ragni, di cui si conosce soltanto una specie mortale? Oppure l'odio (sorprendente, considerata la loro relativa rarità) nei confronti dei serpenti e dei rettili? Semplicemente perché, in noi, serbiamo ancora vivo il ricordo sommerso dell'epoca in cui i ragni giganti erano letali e i rettili erano la forma di vita dominante del pianeta.”</em></p>
                <a class="cit" href="https://www.feltrinellieditore.it/opera/opera/il-mondo-sommerso-1/">Il mondo sommerso, J. G. Ballard, 2005, Bergamo</a>
<p class="scritto"> Al crepuscolo, <a href="file:///Users/admin/Documents/GitHub/micorriza.html/064.html" class="cit" target="_blank">quando le bandiere nazionali</a> - simbolo dell’ordine costituito- vengono calate, le ombre si allungano dagli anfratti per invadere l’intero spazio circostante, ciò che prima era visibile (percettibilmente e semanticamente) ora perde il suo segno nell’informe oscurità. Il buio, come l’Abisso, possiede la precisa qualità di incentivare le speculazioni immaginative influenzate dai sensi ancora abili nell’identificazione del pericolo, una forma che si è trasformata dal preistorico istinto di difesa dettato dalla predazione. <a href="https://soundcloud.com/etatdame/la-creatura-della-notte-oscura-diederdas" class="cit" target="_blank">La creatura della notte oscura</a> si presenta negli angoli cupi dell’essere, sovrana degli incubi si manifesta negli spazi tetri che restano il rappresentante semiotico più prossimo dell’inaccessibile conoscenza e coscienza. 
Il bene, per Agostino d’Ippona, coincide semanticamente con il principio fisico della luce - è Bene/Luce ciò che è chiaro e consapevole - così come individua il Male/Oscurità nell’assenza di Bene/Luce. Questo parallelismo allinea la qualità dell’oscuro alla figura del cattivo quale attrazione imperscrutabile ma non aiuta l’assimilazione di tale fenomeno. Ci saranno sempre zone d’ombra fino a che ci sarà la luce, così come svaniranno nel momento in cui si proverà ad illuminarle. La proprietà stessa del buio non permette di essere utilizzata con i mezzi della luce, si tratta di affinare altri sensi capaci di muoversi in differenti flussi rispetto a quelli diurni. È un metodo per affrontare i propri angoli oscuri, <a href="https://www.associazionesemidifuturo.it/la-paura-genera-mostri/" class="cit" target="_blank">paure che generano mostri</a>, che si presentano nella vita quotidiana. Nell’intervista presente nel libro <a href="https://www.feltrinellieditore.it/opera/opera/psicomagia-1/" class="cit" target="_blank">Psicomagia</a>, A. Jodorowsky svela un esercizio che simbolicamente ed effettivamente si muove nei meandri oscuri dove la mente stessa crea l’incubo. Per il celebre artista multidisciplinare e visionario, un’ottima terapia è quella di un’altra manifestazione semiotica dell’oscuro: il sogno lucido, che permette di affrontare gli incubi che sono alimentati dallo stesso sognatore nel momento in cui si perde lucidità nel viaggio onirico per lasciarsi guidare dal desiderio. Quest’ultimo e la paura, stando a quanto affermano tutte le culture, sono le due facce della nostra identità.<a href="https://imcarloscif.github.io/micorriza.html/065.html" class="cit" target="_blank"> C’è stato un periodo in cui avevo spesso lo stesso incubo: ero in un deserto, e dall’orizzonte si levava un’immensa nube di negatività, un’entità psichica decisa a distruggermi. Mi svegliavo gridando, sudato fradicio… Un giorno mi sono stancato e ho deciso di offrirmi a lei in sacrificio. Nel culmine del sogno, in uno stato di lucido terrore, mi sono detto: “D’accordo, non sceglierò di svegliarmi. Devi solo venire da me e distruggermi". Quell'essere si avvicinò ma, come per incanto, si dissolse all’improvviso. Mi svegliai per qualche secondo per riprendere poi a dormire tranquillo. Allora ho capito che siamo noi ad alimentare le nostre paure. Ciò che ci intimorisce perde qualsiasi potere nel momento in cui smettiamo di combatterlo, È uno degli insegnamenti esemplari del sogno lucido</a>. Nell’attimo in cui l’agenzia distruttiva sta per colpire il sognatore, essa si disperde poiché è rappresentante della paura della morte e non della morte stessa. L’incubo si infrange una volta accettato perché esso, in quanto legato al mondo del reale e dell’esperienza, è incapace di mostrare l’esperienza della morte. In altri termini nella vita come nel sogno, per rimanere lucidi bisogna prendere le distanze, agire senza identificarsi nell’azione* di modo che, nelle due dimensioni (reale ed onirica) il mostro che si manifesta collassi autonomamente attraverso un processo di consapevole accettazione. <a href="https://www.youtube.com/watch?v=Thv7mMt-9DA" class="cit" target="_blank">Post tenebras, love</a>.
</p>
                     
                <h3 class="title">Sull'ecologia del mostruoso</h3>
                     <p class="intro"><em>[…]Queste pratiche determinarono in breve tempo una scarsità acuta di nemici, e la nascita del Servizio Nemici Professionisti: SNP. Forniteci la vostra specifica e i nostri esperti di inimicizia penseranno al resto. Volete fondare una nuova religione? Una nuova setta? Nessun culto può sopravvivere senza nemici. Dove sarebbe la Cristianità senza la Crocifissione?
                     Volete un nemico personale? Fatto su misura per voi? Bene, forniteci il modello dimostrativo, un concentrato di tutto quello che detestate e di tutto quello che detesta voi, di tutti i piccoli vezzi, particolari di abbigliamento, e in generale cose che vi danno sui nervi. Infilate le informazioni nel computer e il vostro nemico personale uscirà dritto dallo schermo. 
                     Amatelo, o amatela, e avrete la vostra aureola.</em></p>
                <a class="cit" href="https://www.youtube.com/watch?v=kJCbGKn_oWY">La febbre del ragno rosso, William S. Burroughs, 1996, Milano.</a>
                     <p class="scritto"> Questa rinuncia al conflitto si allinea peculiarmente con la causa del male che 
<a href="http://www.trasgressione.net/pages/male/interventi/introbianchi.html" class="cit" target="_blank">Platone individua come un'innata tendenza che esiste «nella parte corporea della sua mescolanza, [...] la quale è una proprietà congenita della sua antica natura d'un tempo», è «la materia non ancora ordinata»</a>, un caos primordiale che si oppone all’ordine umano. Questo fattore di mescolanza riporta il discorso sulle teorie biologico-filosofiche che Haraway attua nell’identificazione della mostruosità e che, però, interpreta in maniera 
<a href="https://www.rivistadiscienzesociali.it/cogitamus-ergo-sumus-una-riflessione-sullumanesimo-scientifico/" class="cit" target="_blank">prospettivista latouriana</a>. Per l’autrice, le figure ctonie,<a href="https://imcarloscif.github.io/micorriza.html/068.html"class="cit" target="_blank"> sono mostri nel senso migliore del termine: dimostrano e performano l’importanza materiale dei processi terrestri e di tutte le creature</a>. Cioè, se comprese, manifestano la tentacolare interazione che caratterizza l’essere al mondo, il mondeggiare, di creature umane e non-umane, fenomeni e temporalità. Questa accezione, per così dire, "positiva" di tale figura permette di narrare storie-altre rispetto alla tradizionale interpretazione e rappresentazione della figura del cattivo. In che modo, infatti, dalla oscura attrazione per il mostruoso vengono generati i conflitti? Ovvero, perché, una volta che si presenta un fenomeno pericoloso per l’integrità del quotidiano, la si proietta come forma del cattivo e si entra in conflitto con essa? Quale natura si nasconde dietro la generazione di mostri e perché la si combatte?
<a href="https://imcarloscif.github.io/micorriza.html/069.html" class="cit" target="_blank">La malattia e la mortalità sono al cuore dell’immunologia. Morire non è una cosa facile da visualizzare “amichevolmente”. Ma la battaglia non è l’unica via per indicare il processo di vita mortale</a>. È la stessa Haraway a rispondere a tali questioni, facendo un’esempio che si lega alla ricerca scientifica della Teoria delle reti, svolta dall’immunologa Niels Jerne che attribuisce al sistema immunitario la capacità di auto-regolarsi usando solo sé stesso. Qualsiasi molecola anticorpo deve essere in grado di agire in modo funzionale sia come anticorpo di qualche antigene sia come antigene per la produzione di un anticorpo in sé stesso, in un’altra regione di “sé stesso”. <a href="https://imcarloscif.github.io/micorriza.html/069.html" class="cit" target="_blank">La concatenazione di riconoscimenti [di corpi antigeni generati dal sistema immunitario stesso] e risposte interne [del sistema immunitario] andrebbe avanti all’infinito, in una serie di duplicazioni speculari di siti sulle molecole di immunoglobulina, tanto che il sistema immunitario sarebbe sempre in uno stato dinamico di risposta interna. Non sarebbe mai passivo, “a riposo”, in attesa di uno stimolo attivante proveniente da un’entità esterna ostile. In un certo senso non ci sarebbe alcuna struttura antigienica che il sistema immunitario non abbia già “visto” e rispecchiato interamente]</a>.<br>
<a href="https://imcarloscif.github.io/micorriza.html/070.html" class="cit" target="_blank">“Il nemico è la messa in questione di noi stessi come figure […] per questa ragione mi devo scontrare con lui per acquisire la mia misura, il mio limite, la mia figura”</a> con queste parole Carl Schmit mette in evidenza l’aspetto più sociale della questione. Il conflitto sociale, dunque permette di definire la propria forma, lo scontro è un percorso per l’autodeterminazione.
A tali parole si riferisce anche Byung-Chul Han applicandole al Globale, termine di cui si serve per definire un sistema globalizzato ed omologato dove vige l’ordine simbolico, che non permette la manifestazione della Cosa, che è una macchia, un difetto, che non rientra nell’immagine e nella rappresentazione. <a href="https://imcarloscif.github.io/micorriza.html/071.html" class="cit" target="_blank">La Cosa appartiene al reale che si sottrae a ogni idea e rappresentazione, che si colloca al di fuori dell’ordinario, al di fuori dell’ordine simbolico</a>. In questo senso la Cosa è la rappresentazione dell’Altro che però, nel Globale, resta al di là della <a href="https://www.youtube.com/watch?v=ZqM5Mfy2vr0&t=4962s" class="cit" target="_blank">soglia</a>, la sua negatività, in senso di polarità che garantisce il moto delle cose, non entra in relazione con le vite umane immerse nell’ordine simbolico. Dentro questo Globale che si sforza di essere chiuso in sé stesso, indaga il filosofo, l’immaginario compensa la mancanza di realtà (il mancato riconoscimento dell’alterità multispecie) […] il Golabale fa sorgere spazi immaginari che suscitano una reale violenza. Entro tale fenomeno, Byung-Chul Han intravede il comportamento del Globale nei confronti di chi non si adatta ad esso; riferendosi allo strumento dello sguardo (Orwell e lo sguardo come forma di repressione) il filosofo afferma che la società, consegnata unicamente alla legge neoliberista del mercato, diventa via via più inumana e genera al suo interno fenomeni di rigetto di carattere sociale. La mancata compensazione al pensiero neoliberista  comporta il sorgere in massa di gruppi sociali guidati dall’angoscia facile preda delle idee nazionaliste e razziste (facile il collegamento al fenomeno Burzum citato nella premessa sul demoniaco). L’angoscia per se stessi, dettata dalla necessità di determinarsi,  fa risvegliare inconsciamente una nostalgia del nemico allo stesso modo in cui il sistema immunitario genera esso stesso il nemico da combattere. Così appare chiaro che la figura del cattivo sia insita nella natura umana e che riveli le sue fallaci speculazioni nella narrazione uomo-uomo. L’ecologia del mostruoso, svelato dietro all’oscura cortina che lo avvolgeva, si rivela come una forza <a href="https://imcarloscif.github.io/micorriza.html/072.html" class="cit" target="_blank">simpoietica</a>, cioè generata dall’interazione di differenti esseri, che palesa i suoi comportamenti all’esterno dell’ordine simbolico, rendendoli oscuri al quotidiano del Globale-simbolico.
Ma quest’ultimo [il simbolico] è la narrazione che io mi racconto […] la Cosa è il totalmente Altro da cui si è guardati, è qualcosa di fenomenico che si muove al di là del costrutto dell’ordine, imprevedibile ed incontrollabile fa crollare le sovrastrutture del quotidiano globale. La forma del cattivo sorge nel momento i cui si affronta l’interazione con l’Altro attraverso il conflitto e la violenza. Quindi resta da chiarire cosa sia veramente l’Altro e se anche con esso si possano applicare metodi di interazione alternativi al conflitto. Una volta compreso come le forme del cattivo presentate fino ad ora facciano parte di un handicap di comprensione del Singolo e della Collettività che si limitano entro i confini di un sistema di pensiero simbolico volto al Globale, e come diventino via via più terribili quando ci si entra in conflitto, si può pensare che vi sia una forma di alterità altrettanto pericolosa all’esterno del simbolico che, forse, può permettere un reale confronto.
 
</p>
       </div>
                     
                     
                <div class="pic">
                    <center> <img class="jpg" src="img/UNTITLEDPHUYGEBN.jpg"></center>
                    <p class="descrizione">Untitle - Pierre Huyge - 2012 - dOCUMENTA (13) - Kassel.</p>
                </div>
                
                
                
                <div class= "testo">
                 <a name="quinta" class="title">Premessa sul bestiale</a><br><br><br>
                <a class="cit" target="_blank" href="https://www.grimmstories.com/it/grimm_fiabe/pdf/i_musicanti_di_brema.pdf">I musicanti di Brema, Fratelli Grimm, 1816, Germania.</a>
<p class="scritto"> La narrazione de I musicanti di Brema appare peculiare per le trasformazioni di ruolo che si presentano all’interno del racconto. Si può interpretare tale testo partendo dalle forme del cattivo elaborate fino a questo momento ed aggiungere una nuova qualità su cui riflettere: il bestiale. Nel contesto della fiaba sopra citata, quest’ultimo ricopre il ruolo da protagonista, un gruppo eterogeneo di animali costituisce l’insieme organico che si è ribellato alle sistematiche intenzioni omicide dei propri “padroni umani”. Da questa forma di emancipazione e di ribellione verso l’aguzzino umano - che è la prima forma del cattivo nel racconto - l’insieme di bestie crea un gruppo di collaborazione coeso verso un obbiettivo comune: dirigersi verso un più proficuo futuro come musicanti a Brema. In questa prima parte della fiaba il bestiale assume forme decisamente antropomorfe, come l’intento di trovare fortuna nell’ambiente umanoide della città. Questa umanità, inserita nel bestiale, permette una maggiore empatia e, di conseguenza, una più efficace immedesimazione con il protagonista animale. Addentandosi nel bosco, il gruppo di animali, entra in un contesto del tutto differente dalla campagna - simbolicamente “il piegarsi della natura all’uomo” - da cui provengono. In questa seconda parte della fiaba, si ripropongono le qualità bestiali dei protagonisti secondo una prospettiva più vicina al comportamento animale così come lo si conosce nella zoologia e nella biologia. È all’interno di questo ambiente che si incontra un’altra particolare forma del cattivo, quella del brigante, temibile fuorilegge capace di qualsiasi efferatezza. 
Nello svolgimento del racconto, i futuri musicanti, trovatisi di fronte alle necessità basilari quali cibarsi e trovare un riparo, attuano un processo di trasformazione: attraverso l’ambiente boschivo, aiutati dal buio, il gruppo di individui si fa unicum multispecie, un ecologia del mostruoso, o del bestiale, che scatena un aura di terrore tale da spaventare persino i briganti. La sua capacità tentacolare si protrae anche al rientro del brigante che, nel buio, tenta di comprendere il fenomeno di spaventazione che precedentemente lo ha colpito, ma in vano, perché una concatenazione di agenzie misteriose e terribili lo colpiscono facendo accrescere in lui la paura. 
L’unicum multispecie o l’ecologia del mostruoso (intesa come mutua relazione tra animali e animali, ma anche tra animali e ambiente circostante) nel bosco, di notte, si manifesta come massima espressione indomabile tanto che riesce a sovrastare quelle che sono le altre forme del cattivo presenti nella narrazione. Il bestiale si presenta, quindi, come la forma del cattivo più estrema, imprevedibile e difficilmente mediabile che mette in totale discussione il protagonismo prospettico della narrazione dell’essere umano. Il grado di pericolosità che rappresenta tale forma del cattivo è strettamente legato alle più antiche e primordiali forze predatorie con cui l’essere umano si è trovato a confrontarsi per poter sopravvivere. La predazione mette in risalto le difficoltà che emergono quando i sé diventano oggetti o quando trattano gli altri sé come degli oggetti all’interno dell’<a href="https://imcarloscif.github.io/micorriza.html/063.html" class="cit" target="_blank">ecologia dei sé</a>. Cioè quel fattore di nutrizione che, soprattutto i carnivori, attuano per sopravvivere. <a href="https://imcarloscif.github.io/micorriza.html/073.html" class="cit" target="_blank">Il timore della morte, come timore di divenire oggetto, carne-cibo, costituisce il nodo essenziale che lega le creature nell’ecologia dei sé</a> e che ha il suo massimo rappresentante nel carnivoro. Il lupo, come lo <a href="https://www.mymovies.it/film/1975/losqualo/" class="cit" target="_blank">squalo</a> e le altre creature che possiedono spiccate qualità predatorie, entrano nella narrativa umana come forme del cattivo perché capaci di desoggettivare l’essere, capaci di rendere un io, un questo. Il carnivoro, in tal senso, è il simbolo (cioè una struttura di rappresentazione umana) ma anche indice (attraverso le qualità semantiche predatorie quali artigli e <a href="https://imcarloscif.github.io/affiloidenti/" class="cit" target="_blank">denti</a>) della predazione e, di conseguenza, della forma del cattivo. Ma questa posizione apparentemente stabile può essere messa in crisi? Le qualità predatorie intrinseche al carnivoro, denti e artigli, sono le uniche forme che possono identificarlo? O meglio, il carnivoro è sempre carnivoro ed il pacifico erbivoro è sempre tale?
<a href="https://www.instagram.com/p/CXmTRGrpABp/" class="cit" target="_blank">Nel periodo della ricrescita delle corna, cervi e caprioli, gentili ruminanti di prati e muschi, assumono dei connotati a dir poco controversi. È infatti possibile vedere che, in tale fase, i grandi maschi caccino i piccoli volatili che, un mese prima, sono nati nelle covate degli uccelli migratori</a>; i denti molari di questi quadrupedi, incapaci di strappare la carne dagli animali di taglia più grande, riescono comunque a confrontarsi con i pulcini dalla ossatura ancora fragile e dalle proporzioni minime. Nei mesi primaverili, quindi, nell’attesa della stagione dell’amore, i cervi e i caprioli maschi trasformano la loro “natura” di erbivori integrando alla loro dieta la carne animale: assumono agli occhi dei volatili e agli occhi dell’essere umano la forma del carnivoro. A questo fenomeno particolare vi è una spiegazione tanto pratica che può permettere addirittura la messa in crisi dell’indice di predazione. Infatti il comportamento di questi grandi erbivori si spiega attraverso il contesto stesso che li caratterizza in quel momento e cioè lo sviluppo delle corna che richiede un gran numero di proprietà assenti nel mondo vegetale ma presenti in larga misura in una dieta a base di carne. La possibilità, per il cervo, di svincolarsi dalla nozione prestabilita dall’essere umano di creature gentili, permette a questo animale di poter affrontare la questione della riproduzione senza la quale si comprometterebbe la sua sopravvivenza. 
In un certo modo, questo fenomeno, scardina le sovrastrutture umane della predazione in favore di un ecologia dei sé in costante trasformazione, facendo emergere un concetto fondamentale: la relazione predatore preda cambia a seconda del contesto. A ciò si lega la riflessione che Bateson esprime in relazione ai processi segnici legati alla vita, per l’antropologo, infatti, ciò che rende la vita unica è il fatto di essere caratterizzata dai modi in cui “ la differenza […] produce una differenza”. Il cervo, ritratto come una creatura mite, nel contesto dello sviluppo delle corna cambia la sua manifestazione e diventa predatore carnivoro come il gruppo di musicanti che, dalla campagna (costrutto umano) dove è preda, si addentra nel bosco di notte (ambiente selvaggio) e si manifesta come forma tentacolare e mostruosa. Per questa ragione un’ecologia dei sé è un sistema pronominale relazionale; chi conta in quanto io o in quanto tu, e chi diventa questo, è relativo e può cambiare. Essere predatore o preda dipendono dal contesto, e tali situazioni possono rovesciarsi. 
Eduoardo Kohn, nella sua indagine sul popolo dei Runa nella foresta equatoriale, rappresenta il fenomeno trattato, utilizzando un aneddoto esemplificativo: <a href="https://imcarloscif.github.io/micorriza.html/074.html" class="cit" target="_blank">si racconta che un giaguaro, cercando di attaccare una grande tartaruga di terra, rimase incastrato con i canini nel carapace dell'animale, e fu così costretto ad abbandonare non solo la sua preda, ma anche i propri denti, ormai spezzati e piantati nel guscio della tartaruga. Privato dei denti, il giaguaro non fu più in grado di cacciare e presto iniziò a soffrire la fame. Quando infine il giaguaro morí, la tartaruga, questa grande amante delle carogne, iniziò a mangiare la carne in decomposizione del suo vecchio predatore, con i canini del giaguaro ancora conficcati nel guscio. Il giaguaro venne così trasformato in preda dalla sua vecchia preda</a>. 
La chiave di lettura appena proposta, non solo scioglie la rigida catena alimentare ritratta dall’essere umano in favore di una rete alimentare altamente interconnessa, ma permette inoltre di rielaborare il concetto stesso di acquisizione di forma del cattivo così come è stata fino ad ora proposta. Come l’indice di predazione cambia con il contesto, così la forma del cattivo è relativa alla narrazione data, tutto dipende dalla prospettiva che si assume nel racconto o meglio, utilizzando le parole di Pierce, le storie che le persone e raccontano costruiscono chi sono e come vedono il mondo. E sono proprio tali visioni, secondo l’interpretazione di Lisa Capps nel testo Constructing Panic, che, attraverso la qualità costruttiva del pensiero simbolico (costrutto artificiale) , cioè il fatto che il pensiero simbolico possa creare così tanti mondi virtuali (vedi premessa sul buio), che rende possibile l’ansia, la paura. 
È, quindi, necessario volgere lo sguardo verso altri metodi di narrazione e quindi di visione dei fenomeni, un processo di allontanamento dell’uomo dal suo corpo prospettico per percepire le sensazioni dell’Altro. Quest’ultimo è anche definito come prospettivismo da Eduardo Viveiros de Castro che lo identifica come una similarità tra i sé, ovvero, tutti i generi di sé sono degli io, aprendo così il discorso a due ipotesi: 1) tutti gli esseri senzienti, siano essi animali, umani o spiriti vedono se stessi come persone, visione soggettiva del mondo. 2) sebbene tutti gli esseri vedano se stessi come persone, i modi in cui sono visti dagli altri esseri dipendono dal genere di essere che osserva e viene osservato (fenomeno di predazione). Questo modo di pensare un’antropologia-oltre-l’umano inscrive la forma del cattivo nell’ambito del simbolico, cioè nella modalità in cui l’essere umano vede l’altro attraverso le sue sovrastrutture, mettendo in crisi la veridicità e la definizione della forma stessa. Secondo i Runa è attraverso lo sguardo stesso che si può manifestare questa malleabilità della predazione, quando gli occhi del puma incrociano quelli del cacciatore si apre un conflitto semiotico, un indagine tra i due che indica predatore e preda, che fa comprendere come si è osservati e come si osserva. Coloro tra i Runa che si addentrano nella foresta per procacciare, dormono sempre a pancia in su, di modo che, nel momento in cui si dovesse presentare un puma (tradotto letteralmente “predatore”) non vedrebbe l’uomo come oggetto-carne-morta bensì come un sé attraverso lo sguardo. Nel momento in cui questa connessione accade, si manifesta palesemente l’ecologia che costituisce la vita nella foresta, una vita semiotica, che favorisce un racconto pluriprospettico a discapito di una narrazione soggettiva. Dall’istante in cui si adotta una prospettiva centralizzata su un individuo, è naturale che si presentino degli angoli ciechi, delle sporgenze che occludono la possibilità di vedere ciò che sta dietro che rendono il terreno fertile per la speculazione immaginativa simbolica e per la forma del cattivo. Nell’ecologia dei sé, invece, attraverso una visione pluriprospettica che coinvolge tutti gli io presenti, il punto di vista collassa assieme alle sue zone d’ombra, nulla è più celato, non si osserva e non si è osservati più in maniera individuale. Attraverso il prospettivismo, il cattivo non assume più forma e resta come inorganica attrazione (vedi premessa sul diabolico), e si apre la possibilità di comprendere l’Altro.
Rendersi consapevoli di un’ecologia che lega tutti i sé vuol dire aprirsi all’<a href="https://imcarloscif.github.io/micorriza.html/075.html" class="cit" target="_blank">ascolto dell’Altro</a>, annullare la prospettiva centrale occidentale per rivelare le particolarità di ognuno dei sé. 
Ma come è possibile una visione desoggettivizzata per l’essere umano? Come si può oltrepassare fisicamente la coscienza dell’individuo che tanto determina l’io? Come si può adottare realmente il poliprospettivismo? 
</p>
                </div>
                <div class="pic"><center>
                    <img class="jpg" src="img/ADEL%20ABDESSEMED%20UsineBN.jpg"></center>
                    <p class="descrizione">Usine - Adel Abdessemed - 2008 - MACBA - Barcellona</p>
                </div>
                
                
                <div class= "testo">
                 <a name="sesta" class="title">Premessa sul mondo vegetale</a><br><br><br>
                    <p class="intro"><em>Quando sei in «nessun-luogo» fisicamente, sei «in-ogni-luogo»
                    spiritualmente (...). Non temere se non riesci ad afferrare questo
                    Nulla, poiché per questo io lo amo ancor di più.</em></p>
                <a class="cit" href="https://www.academia.edu/8251586/Il_martello_delle_streghe_MALLEUS_MALEFICARUM">La nube della non-conoscenza, Autore anonimo, XIV secolo, Inghilterra.</a>
<p class="scritto"> <a href="https://www.ilsuperuovo.it/cordyceps-il-fungo-che-riduce-gli-insetti-come-gli-zombie-di-the-last-of-us/" class="cit" target="_blank">Esistono diverse varietà di funghi. Alcuni si mangiano, da altri è meglio stare alla larga. Ma in natura c’è anche una specie capace di «controllare» la mente degli insetti e, al momento di proliferare, di togliere la vita alle creature che lo hanno ospitato per poter sopravvivere. Crudele quanto macabro, è il caso del fungo parassita Cordyceps, […] quando la sua spora attacca la piccola creatura per via respiratoria, prende il sopravvento sul cervello dell’insetto “comandandogli” di spostarsi in un luogo ideale per il fungo in cui riprodursi e proliferare.
Quando il micelio raggiunge il cervello della formica, ne altera le reazioni ai feromoni gestendo così il comportamento dell’insetto che è in tal modo portato a raggiungere un microclima adatto allo sviluppo del fungo stesso. Giunto il momento della germinazione, il parassita cresce causando il disfacimento dei muscoli e delle fibre nutrendosi degli organi interni dell’ospite fino a che non rimane nulla eccetto l’esoscheletro dell’insetto. Alla fine, il fungo spunta dal corpo ormai privo di vita, diffondendo le spore su nuove malcapitate vittime. E per qualche oscura ragione, il Cordyceps tende a uccidere l’ospite a mezzogiorno. «L’intero processo, dall’infezione al rilascio delle spore, richiede dalle due alle tre settimane» spiega David Hughes, entomologo alla Pennsylvania State University responsabile della ricerca sull’Ophiocordyceps (particolare Cordyceps che attacca le formiche).«Immagino gli insetti come chimere: in parte formiche, in parte fungo. Con il passare del tempo, la parte fungale aumenta fino a che il comportamento delle formiche sfugge del tutto al loro controllo». […] Una volta ultimata la crescita, le ramificazioni che spuntano dai cadaveri sono diverse a seconda del fungo. La propagazione di queste spore avviene in molti modi diversi: alcune specie creano una sorta di spillo infettivo che spunta dal corpo dell’ospite e contagia gli insetti di passaggio; altre invece producono spore esplosive sui cadaveri che colpiscono gli esseri sani quando si avvicinano […] . In questo fungo si sono sviluppati sistemi di sopravvivenza predatori altamente avanzati, anche gli insetti più temibili come vespe assassine e ragni velenosi sono facile preda, anche il mondo vegetale appartiene alla rete alimentare. Poter controllare la mente dell’ospite è una caratteristica che, se data alla narrazione umana, prende la forma di racconti cult, mondi post-apocalittici infestati da zombi che sono controllati da parassiti fungini</a>. 
Le piante sono le forme-di-sé, le forme di vita, più distanti dalla comprensione umana, la mediazione è articolata attraverso il loro “silenzio” e la loro “staticità”,  ma sono anche il mezzo più proficuo per comprendere il funzionamento dell’ecologia dei sé attraverso la loro stessa forma. 
Secondo Emanuele Coccia <a href="https://imcarloscif.github.io/micorriza.html/076.html" class="cit" target="_blank">le piante non sono soltanto gli artefici più raffinati del nostro cosmo, ma anche le specie che hanno aperto alla vita il mondo delle forme, la forma di vita che ha fatto del mondo la sede della figurabilità infinita. Le piante coincidono con le figure che inventano: per loro  tutte le forme sono declinazioni dell’essere. All’astrazione della creazione e della tecnica - capaci di trasformare le forme solo a patto di escludere l’artista e il produttore dal processo di trasformazione - la pianta oppone l’immediatezza della metamorfosi: generare significa sempre trasformarsi. Immaginare è sempre diventare ciò che si immagina. E, se la vita è cositutivamente semiotica, allora le piante ne sono la manifestazione stessa</a>. La forma stessa delle piante è testimonianza delle forze che muovono l’ecologia dei sé, partendo dalla possibilità stessa di generarla attraverso la produzione dei gas necessari. Il mondo vegetale dimostra che sono i viventi a produrre l’ambiente cui vivono attraverso il costante <a href="https://imcarloscif.github.io/micorriza.html/030.html" class="cit" target="_blank">scambio climatico</a> (il respiro) ma anche attraverso il processo segnico, l’ecologia dei sé dà forma al mondo. Ma è proprio dalla morfologia delle piante che si si possono trarre interessanti spunti per la ricostruzione della forma del cattivo e, soprattutto, rivoluzionare la modalità di interpretazione e, addirittura, percezione delle forze cosmiche.
Ne La vita delle piante Coccia analizza le differenti componenti che costituiscono la struttura della pianta, partendo dalle foglie, origine dell’ossigenazione dell’aria e quindi generatrici del clima che altro non è che l’elemento di immersione nell’ecologia dei sé. Il clima è il nome e la struttura metafisica della mescolanza. L’ambiente si fa soggetto e il soggetto ambiente. Attraverso l’energia solare le piante producono il mondo vivente o, come lo definirebbe Donna Haraway, <a href="https://imcarloscif.github.io/micorriza.html/077.html" class="cit" target="_blank">il mondeggiare</a>, cioè l’essere partecipi di un sistema di ecologia dell’intimità interspecie. Respirare significa, in effetti, fare quest’esperienza: ciò che ci contiene, l’aria, diviene in noi contenuto e, per converso, ciò che conteniamo diventa ciò che ci contiene. In tal senso le foglie sono la manifestazione semiotica della possibilità della vita e quindi anche della narrazione, intese come generatrici del moto delle cose. In un qualche modo esse si allineano con la forma del cattivo in quanto, da quest’ultima scaturisce il movimento della narrazione; il cattivo è il motore che mette in gioco la concatenazione di causa ed effetto che scandisce il racconto, è magneticamente la “forza negativa” che, come con una bobina, permette l’azione delle cose, l’inspirare che si contrappone all’espirare. 
La seconda componente che l’autore affronta nel testo sono le radici che definisce come un <a href="https://imcarloscif.github.io/micorriza.html/078.html" class="cit" target="_blank">corpo segreto, esoterico, latente: l’anticorpo, un’antimateria anatomica che rovescia in modo speculare, punto per punto, tutto ciò che l’altro corpo fa, e che sospinge la pianta nella direzione opposta a quella verso cui vanno tutti i suoi sforzi in superficie.</a> Essa non è altro che quella forza “negativa”, opposta al mondo della luce, tentacolare, che più si avvicina alla peculiare articolazione che può possedere la forma del cattivo. La radice dimostra la possibilità di congiungere il mondo luminoso della coscienza al mondo oscuro del sottosuolo, in una singola forma di sé - la pianta - si presenta l’opposizione tra luce e buio, coscienza e non-coscienza, chiaro ed occulto. È il palesamento del sistema tentacolare del mostruoso, le radici si estendono nel sottosuolo, celato agli occhi delle creature d’aria, creano connessioni tra i sé attraverso processi simbiotici - un network vegetale e animale - e mostrano l’effettiva presenza di un ecologia. La simbiosi tra radice e fungo detta <a href="https://imcarloscif.github.io/micorriza.html/" class="cit" target="_blank">micorriza</a> è una delle strategie che il mondo vegetale utilizza per manifestare l’interconnessione dei sé. <a href="https://imcarloscif.github.io/micorriza.html/079.html" class="cit" target="_blank">Il grosso del fungo si sviluppa nel sottosuolo del bosco, e quella parte nascosta funge da sistema di comunicazione segreto: un fitto reticolo di filamenti fungini chiamati ife che connette gli alberi e le piante, consentendo loro di comunicare. Da un lato la cooperazione con i funghi aiuta le piante a crescere meglio […] dall’altro la rete di ife serve anche a trasmettere messaggi</a>. Se, infatti, un albero viene attaccato da un parassita, esso manda tali informazioni alle piante limitrofe che provvedono immediatamente a secernere le sostanze adatte a sconfiggere tale pericolo. L’albero che è stato attaccato forse morirà ma ha garantito una risposta/conseguenza all’attacco infestante/causa; le radici, quindi, non solo interconnettono tutti i sé vegetali ma, e soprattutto, dimostrano la grande priorità topologica che le piante stesse possiedono, un legame tanto profondo da poterle riunire tutte in una sola Pianta. Come la rinuncia di un ramo non significa la morte di un albero, così la morte di un albero non significa la morte del bosco/Pianta. Forse è giunto il momento di ripensare al concetto stesso di “bosco”, perché i singoli alberi sembrano legati tra loro da rapporti molto più assidui di quanto abbiamo immaginato finora.
Al medesimo modo, esse sono capaci di insegnare come percepire tale <a href="https://imcarloscif.github.io/micorriza.html/020.html" class="cit" target="_blank">mondo sotterraneo</a>, occulto, caratterizzato da <a href="https://www.youtube.com/watch?v=-Y44YzIODw0" class="cit" target="_blank">vibrazioni altre</a>, la capacita di comprenderlo non implica i sensi del quotidiano. Nell’immensa e silenziosa storia del sottosuolo, la notte è una percezione senza organi, né occhi, né orecchie, una percezione che si fa col corpo intero, decade la prospettiva centrale individuale e qualitativamente visiva in favore di una prospettiva di percezione corporea totale. 
Ma da tali presupposti ancora non si è capaci di svincolarsi dalla propria coscienza e dalla propria visione individuale. Non possedendo radici, l’essere umano non ha la possibilità di vedere, e soprattutto di percepire, questa connessione totale tra le cose. Non è quindi possibile applicare questa teoria del poliprospettivismo, dell’immedesimazione immersa dell’Altro? Non c’è nulla che possa aiutare a tale comprensione? 
Quando si parla di fiore, si parla di un sistema di foglie che acquisisce delle peculiarità semiotiche tali da permettere la riproduzione tra i vegetali più articolati. Il fiore è, per la pianta, il mezzo per l’incontro con l’Altro, col mondo animale, con le forze naturali, esso, non solo è un’orecchio proteso verso l’ascolto dell’alterità, ma è anche la rappresentazione stessa di tale interazione.
L’articolo accademico di Carla Hustak e Natasha Myers chiamato “Involutionary Momentum” coglie la sottile sfumatura capace di far luce sui metodi adottati dal fiore di una particolare orchidea, l’Ophrys Apifera. <a href="https://imcarloscif.github.io/micorriza.html/080.html" class="cit" target="_blank">L’orchidea e le api che la impollinano si costituiscono a vicenda attraverso una presa reciproca da cui né la pianta né l’insetto possono essere liberati[…] è una teoria della relazionalità ecologica che prende sul serio le pratiche degli organismi, le loro invenzioni e gli esperimenti che mettono in atto per modellare la vita e i mondi multispecie. Donna Haraway si chiede, cosa succede quando un partner coinvolto in maniera cruciale nella vita di un altro scompare dalla faccia della Terra? I fiori delle orchidee sono famosi perché somigliano ai genitali femminili degli insetti necessari a impollinarle […] queste interazioni sono state spiegate - o meglio, sono state liquidate - dall’ortodossia neodarwinista come se non fossero altro che un inganno e una forma di sfruttamento biologico dell’insetto da parte del fiore</a>. Quest’ultima accezione, secondo l’autrice, è sinonimo dell’attitudine scientifica antropocentrica e progressista che piega la narrazione ai temi dello sfruttamento delle risorse, in questo caso delle api, e che appartiene alla scuola di pensiero del gene egoista proposta da Richard Dawkins*. Ma l’ecologia dei sé non si costituisce attorno ai costrutti artificiali che adattano la narrazione alla visione umana progressista, essa, invece, si genera attraverso vie più sottili ed infinitamente prospettiche nelle quali si incontrano e si sostengono tra loro diverse e sempre nuove specie di sé. Attraverso questa comprensione dell’ambiente e del mondeggiare si è in grado di “leggere”, non solo, la narrazione simbolica propriamente umana - racconto che permette la forma del cattivo - dei fenomeni, ma tutte le storie che i sé possono narrare, ciò folgora il quotidiano modo di vedere e “leggere” le forme presentando altre differenti letture che hanno origine dal’Altro.
<a href="https://xkcd.com/1259/" class="cit" target="_blank">Bee Orchid di xkcd</a> è “l’adattamento” alla narrazione umana della particolare storia che racconta l’Ophrys Apifera: scopriamo che un tempo è esistita un’ape ormai scomparsa perché c’è un fiore che ancora somiglia agli organi genitali di quell’ape femmina in attesa di copulare. La vignetta […] non dice che il fiore è esattamente uguale ai genitali dell’insetto estinto. La forma del fiore è una “idea di come l’ape femmina appariva all’ape maschio […] un idea interpretata da una pianta.
Questa è la narrazione che l’orchidea sta raccontando, l’unico ricordo dell’ape è un dipinto opera di un fiore morente*. Grazie alla performance continua della memoria da parte di un’orchidea che evoca la “sua” ape ormai estinta è possibile unirsi alle trasformazioni metaboliche tra rocce e creature per imparare i racconti dell’Altro. Donna Haraway si immagina, attraverso un breve dialogo <a href="https://imcarloscif.github.io/micorriza.html/081.html" class="cit" target="_blank">FS</a> cosa potrà comportare la conoscenza di tali forme di narrazione: <a href="https://imcarloscif.github.io/micorriza.html/082.html" class="cit" target="_blank">“ti rendi conto”, dirà il fitolinguista al critico di estetica, “che [tanti anni fa] non sapevano neanche leggere in Melanzana?” E sorrideranno della nostra ignoranza, mentre zaino in spalla scaleranno una montagna per leggere i versi dei licheni appena decifrati sulla parete settentrionale del Pikes Peak”</a>.
Perché, dunque, limitarsi alle forme narrative umane che costantemente vengono proposte e che sono capaci di generare forme di conflitto, quando si può aprire la narrazione ad un’ecologia dei sé? Quante sfumature è capace di figurare questa modalità di lettura? È ancora capace di presentare una forma del cattivo?

</p>
                </div>
                <div class="pic"><center>
                    <img class="jpg" src="img/Huyge_%20uumwelt.jpg"></center>
                    <p class="descrizione">
Uumwelt - Pierre Huyge - 2018 - Serpentine Gallery - Londra.</p>
                </div>
                
                
                
            
        </div>
    </body>
    <footer class="foot">
    
    <a href="https://imcarloscif.github.io/testecattive/" class="cattivo" target="_blank">Diventa_cattivo</a> 
        <!..--di Francesco Bruno Niero.
        grazie a tutto il branco, grazie siepe, grazie chiara, grazie gio, vi voglio bene ... >
    </footer>
</html>

